***Ανάπτυξη τυχαίων fractal***

**Μαθηματική μοντελοποίηση και Πολύπλοκα Δίκτυα**




Ο στόχος της εργασίας αυτής είναι η μελέτη και η δημιουργία τυχαίων fractal. Η υλοποίηση της οποίας θα γίνει με την διασπορά των σωματιδίων σε πλέγμα καθορισμένων διαστάσεων, σε ελεγχόμενες συνθήκες, με συγκεκριμένη συχνότητα και συγκεκριμένη ταχύτητα.
 Η κίνηση του κάθε σωματιδίου θα σταματάει όταν έρχεται σε επαφή με κάποιο άλλο σωματίδιο.
 Η όλη η υλοποίηση θα σταματάει όταν θα έχει εισαχθεί το μέγιστο δυνατό πλήθος σωματιδίων ή τα υπάρχοντα σωματίδια δεν θα μπορούν πλέον να κινηθούν.

Ο έλεγχος της διαδικασίας γίνεται με την μεταβολή της συχνότητας διασποράς και της ταχύτητα διάχυσης. Η σχέση μεταξύ αυτών των δύο μεγεθών είναι αντιστρόφως ανάλογη, έτσι όσο ποίο γρήγορη είναι η διασπορά ,τόσο πιο αραιή θα είναι η δομή. Ομοίως όσο πιο γρήγορη είναι η διάχυση ,τόσο πιο πυκνή δομή θα έχουμε.Οι παράμετροι του μοντέλου είναι η συχνότητα διασποράς p και η ταχύτητα διάχυσης q. Οι τιμές των δύο παραμέτρων θα βρίσκονται στο διάστημα [0,1]. Για να είναι πιο γρήγορη η εκτέλεση του προγράμματος επιβάλλουμε σε κάθε επανάληψη να γίνεται τουλάχιστον ή διασπορά ή κίνηση.Για μία θέση (i,j) πάνω στο πλέγμα, οι 4 εφαπτόμενες θέσεις θα είναι:

• Δεξιά ((i + 1)%N,j)

• Αριστερά ((i + N −1)%N,j)

• Πάνω (i,(j + N −1)%N)

• Κάτω (i,(j + 1)%N)

όπου N×N είναι η διάσταση του πλέγματος. Πρακτικά σε κάθε επανάληψη θα επιλέγουμε μία κενή θέση και με πιθανότητα p θα επιλέγουμε αν θα τοποθετηθεί εκεί σωματίδιο, μετά θα επιλέγουμε με πιθανότητα q αν θα κινηθεί και αν αποφασίσουμε ότι θα κινηθεί, θα επιλέγουμε με ίδια πιθανότητα μια νέα θέση από τις 4 γειτονικές για να μετακινήσουμε εκεί το σωματίδιο. Η όλη η υλοποίηση θα σταματάει όταν θα έχει εισαχθεί το μέγιστο δυνατό πλήθος σωματιδίων ή τα υπάρχοντα σωματίδια δεν θα μπορούν πλέον να κινηθούν. Μετά με χρήση του boxcover θα εκτιμήσουμε την διάσταση του συσσωματώματος. Η έξοδος του αλγορίθμου είναι ένας μεγάλος αριθμός από τετράγωνα πάνω στο πλέγμα τα οποία θα βρίσκονται σε τυχαίες περιοχές και θα έχουν τυχαία διάσταση . Για κάθε τετράγωνο θα μετρήσουμε πόσα σωματίδια περικλείουν και μετά θα πάρουμε τον μέσο όρο των σωματιδίων που περιέχονται σε ένα τετράγωνο σαν συνάρτηση της ακμής του τετραγώνου. Υποθέτουμε ότι η σχέση είναι της μορφής:

Ν=C⋅a^d

όπου Ν ο αριθμός των σωματιδίων και d η διάσταση. Η σχέση γίνεται:

logN=logC+d⋅loga .

Αυτήν την ευθεία θα προσεγγίσουμε με την εκτέλεση του πειράματος. Στην εξέλιξη της εργασίας και κατά την εκτέλεση του πειράματος παρατηρούμε τα σωματίδια να τείνουν να ενώνονται σε μεγαλύτερα συμπλέγματα. Ακολουθούν εικόνες που ελήφθησαν στο τρέξιμο του κώδικα.

Παρατηρούμε ότι στην πρώτη εικόνα λόγω του ότι ο χώρος έχει λίγα σωματίδια, είναι σχεδόν όλα διασκορπισμένα. Παρόλα αυτά υπάρχουν και κάποια συσσωματώματα 

Στην δεύτερη εικόνα βλέπουμε ότι εισάγονται όλο και περισσότερα σωματίδια, με αποτέλεσμα να αυξάνεται ο αριθμός των συσσωματωμάτων ενώ ταυτόχρονα να μειώνεται ο αριθμός των μονών σωματιδίων. Αυτό οφείλεται στην αρχική δομή του μοντέλου, σύμφωνα με την οποία τα σωματίδια θα κινούνται μέχρι να έρθουν σε επαφή με κάποιο άλλο σωματίδιο. Τότε είτε δημιουργείται ένα νέο συσσωμάτωμα είτε αυτά προσκολλούνται σε ένα ήδη υπάρχον . Παρατηρώντας την κλίμακα απεικόνισης, βλέπουμε ότι αυτή μεταβάλλεται καθώς κινούνται ή προστίθενται νέα σωματίδια στο χώρο.


Στην τρίτη εικόνα βλέπουμε ότι τα συσσωματώματα στον χώρο αποτελούν την πλειοψηφία στον χώρο. Τα σωματίδια που είναι μόνα τους είναι πολύ λίγα. 

Στην τέταρτη εικόνα που το πείραμα είναι κοντά στο να τερματιστεί, όλα τα σωματίδια έχουν δημιουργήσει συσσωμάτωμα εκτός από 3 που είναι ακόμα ελεύθερα. 

Στην πέμπτη και τελευταία εικόνα βλέπουμε την γραφική απεικόνιση της λογαρίθμισης των αποτελεσμάτων δειγματοληψίας. Παρατηρούμε ότι είναι μία αρκετά καλή προσέγγιση ευθείας, το οποίο σημαίνει ότι η διάσταση του τετραγώνου και το πλήθος των σωματιδίων που περικλείει είναι ανάλογα μεγέθη. Τα αποτελέσματα μας μπορούν να θεωρηθούν ασφαλή λόγω του μεγάλου αριθμού επαναλήψεων και των τυχαίων θέσεων των τετραγώνων. Με μία πρώτη ματιά παρατηρεί κάποιος ότι αφού τα σωματίδια προστίθενται και μετακινούνται τυχαία, τότε και τα συσσωματώματα θα πρέπει να είναι τυχαία, δηλαδή δεν θα έπρεπε να έχουμε ευθεία γραμμή αλλά μία καμπύλη. Λόγω όμως της ιδιότητας των σωματιδίων να σχηματίζουν συσσωματώματα, έχει ως αποτέλεσμα οι συγκεντρώσεις αυτές να ακολουθούν μια κανονικότητα. 
